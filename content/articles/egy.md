---
title: Tájékoztatás
number: 2
---
TISZTELT ÜGYFELEINK! 

A korona vírus okozta helyzetre tekintettel és a magyar állampolgárok egészségének és életének megóvása érdekében a Fehérgyarmati Járási Hivatal Foglalkoztatási Osztálya (volt Munkaügyi Központ) nevében az alábbiakról tájékoztatom Önöket: 1., Azoknak az álláskeresőknek, akik a HÁROMHAVONTA ELŐÍRT JELENTKEZÉSI KÖTELEZETTSÉGÜK 2020. MÁRCIUS ÉS ÁPRILIS HÓNAPBAN ESEDÉKES, ők jelentkezési kötelezettségüknek eleget tehetnek elektronikus úton a fehergyarmat.foglalkoztatas@szabolcs.gov.hu e-mail címen, vagy telefonon a 44/510-500-as telefonszámon. Ezek után a következő jelentkezési dátumukról postai úton kapnak tájékoztatást. Kérem a Foglalkoztatási Osztályt jelentkezés céljából csak rendkívül indokolt esetben keressék fel személyesen! Minta az e-mailes jelentkezéshez: ………………………..(név)……………………(születési hely, idő)………………………………..(anyja neve) jelentkezési kötelezettségemet elektronikus úton teljesítem. 2., Azok a regisztrált munkanélküliek, akik hiánytalanul benyújtottak minden dokumentumot és jelenleg részükre álláskeresői járadékot folyósítunk , akkor ÁLLÁSKERESŐI JÁRADÉK MEGSZÜNTETÉSRE nekik sem kell befáradniuk az osztályra. A megszüntető papírokat elküldjük postai úton egy hatósági bizonyítvánnyal és egy FHT kérelemmel együtt, valamit mellékeljük a következő jelentkezési dátumot tartalmazó papírt is. 3., Valamint ezúton kérnénk a tisztelt álláskereső ügyfeleinket, hogy A FOGLALKOZTATÁSI OSZTÁLY FELKERESÉSE ELŐTT ÉRDEKLŐDJENEK A 44/510-500-AS TELEFONSZÁMON, hogy van-e lehetőség személyes kontakt nélküli ügyintézésre vagy feltétlenül szükséges-e a személyes megjelenés.

A jelenlegi egészségügyi veszélyhelyzetre való tekintettel a mai naptól 2020.03.16-tól határozatlan időre a Fehérgyarmati és a Kölcsei Orvosi Ügyeleti ellátást összevonjuk. A Kölcse és környékéhez tartozó ügyeleti ellátás átmenetileg,határozatlan ideig megszűnik, így az orvosi ügyeleti ellátást a Fehérgyarmati Orvosi Ügyeleten tudjuk biztosítani. A fenti intézkedéseket jelentős szakember hiánya miatt kénytelek vagyunk bevezetni, a meglévő Fehérgyarmati Orvosi Ügyeleten az ellátást továbbra is zavartalanul biztosítjuk! 

Tisztelettel: Dr. Gregorovics István Ügyelet vezető Oxytrans Kft.

T Á J É K O Z T A T Ó 
nyitva tartás korlátozásáról 
Tájékoztatom a településen működő kereskedelmi egységek üzemeltetőit, hogy megjelent az élet- és vagyonbiztonságot veszélyeztető tömeges megbetegedést okozó humánjárvány megelőzése, illetve következményeinek elhárítása, a magyar állampolgárok egészségének és életének megóvása érdekében elrendelt veszélyhelyzet során teendő intézkedésekről (III.) szóló 46/2020. (III. 16.) Korm. rendelet. A rendelet 2020. március 17-én lépett hatályba, és szabályozza veszélyhelyzetben a kereskedelmi egységek nyitvatartását. A rendelet automatikusan felülírja a kereskedők által korábban bejelentett nyitvatartási időt. Nyomatékosan felhívom a figyelmet a rendeletben foglaltak betartására, tekintettel arra, hogy annak megsértése szabálysértésnek minősül. A legfontosabb szabályok: § (1) A kereskedelmi tevékenységek végzésének feltételeiről szóló kormányrendelet szerinti vendéglátó üzletben (a továbbiakban: vendéglátó üzlet) 15.00 óra után 06.00 óráig az ott foglalkoztatottak kivételével – a (2) bekezdésben meghatározott kivétellel – tilos tartózkodni. (2) A vendéglátó üzletben 15.00 óra után 06.00 óráig az élelmiszer elvitelre történő megrendelése és átvétele, valamint a vételár megfizetése céljából és időtartamára korlátozódóan megengedett a tartózkodás. § Az élelmiszert, az illatszert, a drogériai terméket, a háztartási tisztítószert, a vegyi árut és a higiéniai papírterméket árusító üzlet, továbbá a gyógyszertár, a gyógyászati segédeszközt forgalmazó üzlet, az üzemanyag-töltőállomás és a dohánybolt kivételével a kereskedelemről szóló 2005. évi CLXIV. törvény 2. § 27. pontja szerinti üzletben (a továbbiakban: üzlet) 15.00 óra után 06.00 óráig az ott foglalkoztatottak kivételével tartózkodni tilos. Felhívom a figyelmet arra, hogy a 6. §-ban meghatározott termékkörök esetén nem elegendő, hogy az szerepel az üzlet profiljában, hanem ténylegesen árulni kell ezeket a termékeket. A kormányrendeletben szereplő korlátozás nem érinti a szolgáltatást végző vállalkozásokat, ott a vállalkozók maguk dönthetnek arról, hogy korlátozzák e vagy szüneteltetik tevékenységüket. 

Nadimovné Adorján Ildikó jegyző